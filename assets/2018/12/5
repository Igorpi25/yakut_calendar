<article> 
    <p class="подзаголовок-2">Оҕо сааһым сарсыардата</p>
    <p class="подзаголовок-2">Х.Горохов-Элгэстэй тыллара<br />А. Калининскай мелодията</p>
<p class="стих-строка-первая">Оҕо сааһым сарсыардата —</p>
<p class="стих-строка">Ийэм сыллаан туруоруута,</p>
<p class="стих-строка">Мас атынан халыһыта</p>
<p class="стих-строка">Атастарым ыҥырыыта.</p>
<p class="стих-строка">Оҕо сааһым сарсыардата —</p>
<p class="стих-строка">Араас кэпсээн алтыһыыта,</p>
<p class="стих-строка">Пионер, сбор, кутаа уота</p>
<p class="стих-строка">Маҥнай түүнү сырдатыыта.</p>
<p class="ХЫ">Хос ырыата:</p>
<p class="стих-строка-первая">Оҕо сааһым сарсыардата —</p>
<p class="стих-строка">Буспут отон саһарҕата,</p>
<p class="стих-строка">Күөх долгуҥҥа күөлэһийэр</p>
<p class="стих-строка">Күн төгүрүк алаадьыта.</p>
<p class="стих-строка-первая">Оҕо сааһым сарсыардата —</p>
<p class="стих-строка">Таптал, кистэл саппыыската,</p>
<p class="стих-строка">Хоһоон түөһү сылаанньыта</p>
<p class="стих-строка">Кумааҕыга кутуллуута...</p>
</article>

<summary> 
    <p class="профдень">Саха Өрөспүүбүлүкэтигэр <br />Оҕо хамсааһынын күнэ</p>
</summary>