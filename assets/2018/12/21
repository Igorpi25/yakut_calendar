<article>
    <p class="рубрики">Ытык сирдэр</p>
    <p class="подзаголовок-2">ДЭЛБЭРИЙБИТ</p>
    <p>Улуу Халамнаайы күөлүттэн силбэһэ кэриэтэ сытар Дэлбэрийбит биһиги биир улуу убайбыт П.А. Ойуунускай төрөөбүт киинэ, түспүт көмүс ньээкэ уйата, күөх ньууругар күнү көрбүт сирэ-уота, дойдута уонна кини музей-уһаайбата.</p>
    <p>Ытык Чөркөөхтөн алта биэрэстэ тэ&#173;йиччи сытар бу киһи өйүгэр-санаатыгар иҥэр дьикти кэрэ айылҕалаах ойуун ууһун Сэкээччи нэһилиэгин сирэ  тоҕо маннык ааттаммытын билигин ким да билбэт. Дэлбэрийбит толоон тиит мастардаах, тумустан киирэр тыалардаах, сиэдэрэй оттоох-мастаах, кырдаллаах, онон-манан лөглөччү үүммүт иирэ талахтарынан хаймыыламмыт кэрэ көстүүлээх Таатта үрэх хабайар хайа ортотугар сытар.  </p>
</article>