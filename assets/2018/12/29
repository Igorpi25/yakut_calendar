<article>
    <p class="рубрики">Эмтээх үүнээйилэр</p>
    <p class="подзаголовок-2">ТУРАНТАЙ, ВЯЗДЫҤЫ ТУРАНТАЙ <br />(лабазник вязолистный)</p>
    <p>Өрүс арыыларыгар уу ылар сииктээх ходуһаларга, оттоох бадарааннарга үүнэр. 1,2 м тиийэр үрдүктээх үүнээйи. Бэс уонна от ыйдарыгар сибэккилэнэллэр. Эмкэ сибэккилээх дьөрбөтө, сэбирдэҕэ (сибэккилиир кэмигэр), силиһэ туттуллар.</p>
    <p>Турантай ревматизмҥа, подаграҕа, бүөр, хабах ыарыыларыгар микробу өлөрөр, сүһүрүүнү тохтотор, ииктэтэн ыраастыыр, искэни тардар, көлөһүн таһаарар, хааны тохтотор, хойуулук убаабытын хойуннарар, үөс таһаарар, уоскутар дьайыылааҕын иһин туттуллар. Сэбирдэхтэрин уонна сибэккилэрин көөнньөһүгүн тымныйыыга, бронхиальнай астмаҕа, дьарҕа буолбут холецистиккэ, бронхикка, трахеикка, о.д.а. ыарыыларга иһэллэр. </p>
</article>

