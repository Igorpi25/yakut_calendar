<sun>
    <ico></ico>
    <ris>02:47</ris>
    <set>22:03</set>
    <com>19:16</com>
</sun>
<moon>
    <ico>1</ico>
    <ris>10:35</ris>
    <set> - </set>
    <com>Ый үүнүүтэ:
от ый. 3-8 к.</com>
</moon>
<summary>
<p class="профдень">Дьиэ кэргэн, таптал уонна эрэллээх буолуу күнэ</p>
</summary>
<article>
<p class="подзаголовок-2">Таптал</p>
    <p class="стих-строка">Ийэ кутум этэрин истиим,</p>
    <p class="стих-строка">Салгын кутум</p>
    <p class="стих-строка">Салайарын батыһыым,</p>
    <p class="стих-строка">Буор кутум</p>
    <p class="стих-строка">Моһойорун булуум.</p>
    <p class="стих-строка">Айыылартан</p>
    <p class="стих-строка">Аналбар хайыһыым,</p>
    <p class="стих-строка">Айылҕаттан</p>
    <p class="стих-строка">Аҥаарбар талаһыым.</p>
    <p class="стих-строка">Харахпынан хайгыым,</p>
    <p class="стих-строка">Сүрэхпинэн сөбүлүүм!</p>
    <p class="стих-строка">Олоҕум доҕоро тоҕоостун,</p>
    <p class="стих-строка">Күндү киһим көһүннүн.</p>
    <p class="стих-строка">Таптыырым таба таарыйдын,</p>
    <p class="стих-строка">Сөбүлүүрүм түбэһэ кэллин!</p>
    <p class="стих-строка">Үрүт өттүбүнэн</p>
    <p class="стих-строка">Үтүөтүк өйдүүм,</p>
    <p class="стих-строка">Алын өттүбүнэн</p>
    <p class="стих-строка">Алыстык ылыныым.</p>
    <p class="стих-строка">Сиргэ түспүт</p>
    <p class="стих-строка">Сэрэбиэйим буоллун,</p>
    <p class="стих-строка">Окко түспүт</p>
    <p class="стих-строка">Оҥоһуум буоллун! Дом!</p>
</article>