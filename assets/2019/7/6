<sun>
    <ico></ico>
    <ris>02:43</ris>
    <set>22:06</set>
    <com>19:23</com>
</sun>
<moon>
    <ico>1</ico>
    <ris>07:22</ris>
    <set>23:40</set>
    <com>Ый үүнүүтэ:
от ый. 3-8 к.</com>
</moon>
<summary>

</summary>
<article>
<p class="подзаголовок-2">От ыйа</p>
    <p class="Основной-текст">Күн-дьыл эргииринэн бэс ыйын саары ку&#173;йаастаах от&#160;ыйа солбуйар.</p>
    <p class="Основной-текст">Бу ыйга сири-дойдуну Аан Алахчын ара&#173;ҥаччылыыр. Кини иэйэхсит сирдээҕи күлүгэ буолар. Үксүн хатыҥ маска олорор. Маныаха Сир ийэ быйаҥы, уйгуну тосхойдун диэн үс туом толоруллар. От&#160;ыйыгар ходуһаҕа хотуур куһуурар, кэбиһиилээх от&#160;кэккэлиир. Былыр өбүгэлэрбит окко киириэх иннинэ хотууру уулатыы диэн туому ситэрэн алгыс ылаллара.</p>
    <p class="Основной-текст">Бу ый 13-с күнүгэр иччилэр мунньахтыыллар диэн буолар. Дьиҥэр, итэҕэл быһыытынан, кинилэр дьолу түстүүллэр. Ону үргүтүмээри айылҕа бу кэмҥэ налыйар, чуумпурар.</p>
    <p class="Основной-текст _idGenParaOverride-1">От ыйыгар күнү-дьылы сир сиигинэн, былыттарынан, үөнүнэн-көйүүрүнэн билгэлиир үгэс баар. Уһун кураан сатыылыырыгар күн уота өлбөөрө быһыытыйар, оттон от-мас сыта дыргыйдаҕына, сотору кэминэн ардыыр. Балык күөлгэ оонньоотоҕуна эмиэ самыырдыыр. Дьэ, онуоха дьон-сэргэ бу ыйга хайдах халлааны сабаҕалыыр?</p>    
</article>