<sun>
    <ico></ico>
    <ris>02:37</ris>
    <set>22:11</set>
    <com>19:34</com>
</sun>
<moon>
    <ico>8</ico>
    <ris>02:24</ris>
    <set>21:19</set>
    <com>Саҥа ый</com>
</moon>
<summary>
<p class="профдень">Саха Өрөспүүбүлүкэтигэр <br />Өлүөнэ өрүс күнэ</p>
</summary>
<article>
<p class="подзаголовок-2">Пянда&#160;— Өлүөнэ өрүһү арыйааччы</p>
    <p class="Основной-текст _idGenParaOverride-1">Пантелей Демидович Пянда (Пенда), илин күндү түүлээҕинэн баай сирдээх улахан өрүс баарын истэн, Енисей өрүһүнэн ыраах айаҥҥа туруммута. Кини этэрээтигэр 40&#160;хаһаак кыттыспыта. Күүстээх сүүрүгү, элбэх моһоллору, билбэт мэһэйдэрин көрсөн, куочтарын сөп буо&#173;ла-буола абырахтаан айанныыллара. Сороҕор уонтан тахса биэрэстэ устатын тухары өрүстэн өрүскэ тиийээри сиринэн соһоллоро. Икки сыл устата олохтоох омуктары кытта атыынан дьарыктанан, кыстык сирдэргэ тохтуу-тохтуу айаннаабыттара. Саас 1623&#160;с.&#160;Пяндалаах Аллараа Тунгуска өрүһүнэн Өлүөнэ өрүскэ ыкса чугаһыыр сиргэ&#160;— Чечуйскай буолахха кэлбиттэрэ. Куочтарын сиринэн соһон, туруору кытыллаах, толору уулаах, түргэн сүүрүктээх киэҥ Өлүөнэ өрүскэ түспүттэрэ. Туймаада, Хаҥалас сахаларын олохторун кэтээн көрбүттэрэ уонна тимир сэптээх-сэбиргэллээх сахалартан дьаарханан, төттөрү Өлүөнэнэн өрө устубуттара. Икки ыйынан оҥочону соһор сирдэригэр кэлэн, Илим уонна Ангара өрүһү туораабыттара, Енисейскэйгэ тиийбиттэрэ. Кыһын сыарҕалаах атынан Туруханскайга айаннарын саҕалаабыт сирдэригэр төннөн кэлбиттэрэ.</p>    
</article>