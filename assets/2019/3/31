<article>
    <p class="рубрики"><span class="CharOverride-20">Айылҕаттан айдарыылаахтар </span></p>
    <p class="подзаголовок-2">Сэмэн ойуун</p>
    <p class="о-до-5 ParaOverride-22">Сэмэн ойууну улахан көрбүөччү этэ диэн ахталлар. Сүтүктээхтэргэ сүтүктэрин булан биэрэрэ. Эмтэнэ кэлээччилэри эрдэттэн билэн, сөбүлээбэт киһитэ буоллаҕына, эһэ буолан куттуур, ыт буолан эккирэтиннэрэн муннарара үһү. Биир көрүүлэниитигэр: «Куулдьа эргин сүүрбэччэ ыал олорор да, тоҕо эрэ биир да буруо тахсыбат буолбут. Чыаппара эбэ үрдүнэн туох да көстүбэт гына туман бөҕө, Ураанай туоһахта курдук үрүҥ өтөх онно сырдаан көстөр», — диэбит. Ити дьон алаастартан көһөн, биир сиргэ кииннээн олорор буолалларын эппит эбит. Оттон биир көрүүлэниитэ өссө дьикти. «Сүүһүгэр туоһахталаах Мэҥнээх Мэхээлэ диэн киһи ыраахтааҕы буоллаҕына, айдааннаах олох кэлэн, сэбиэскэй былаас эстиэҕэ» диэбит. </p> 
</article>