<sun>
    <ico></ico>
    <ris>05:55</ris>
    <set>18:58</set>
    <com>13:03</com>
</sun>
<moon>
    <ico>7</ico>
    <ris>04:07</ris>
    <set>10:09</set>
    <com>Ый бараныыта:
кул.тут.29 -
муус уст.4 к.</com>
</moon>
<article>
    <p class="подзаголовок-2">Таабырын буолбут таптал</p>
    <p class="Основной-текст">...Сайыына, кыыс оҕо кылааннааҕа буоллаҕа, уолу муннукка ыкпыта, тохтоло суох тапталга билинэн куугунаппыта. Онтон ыла аҕыс сыл устата биир да кыыһы чугаһаппатаҕа. </p>
    <p class="Основной-текст">Оскуола кэнниттэн Иванна Андрейдыын <br />түөрт сыл сэргэстэһэ үөрэммиттэрэ да, чуга&#173;һыспатахтара. Биирдэ эмэ кэккэлэһэ хаамтахтарына саҥаларыттан маталлара. Онно эбии Сайыына хас күн ахсын төлөпүөнүнэн Андрейын сураһара, түгэн буллар эрэ, кинилэр уопсайдарыгар кэлэрэ... Сайыына мединститукка үөрэнэр буолан, икки сыл салгыы үөрэнэ хаалбыта. Суотабай төлөпүөн тэнийэн, хас санаатаҕын ахсын эрийэн бэрэбиэркэлиирэ. Кырдьыгын эттэххэ, кинини сорун сордообута... Оттон Андрей Сайыынаттан тэйбэтэҕэ, эр киһилии кытаанах санааны ылымматаҕа. Арай биирдэ Иваннаҕа холуочуйан баран кэлэ сылдьыбыта. «Сайыынаны олох таптаабаппын, эйигин эрэ таптыыбын, тоҕо кини баҕатынан олох олоруохтаахпыный?» — диэбитигэр Иванна: «Хантан ылан этэҕиний, мин эйигин таптаабаппын ээ»,&#160;— диэн эппитин бэйэтэ өйдөөбөккө, кулгааҕа эрэ истэн хаалбыта.</p>
    <p class="подпись"><span class="CharOverride-2">Татьяна Находкина «Былдьаммыт дьылҕа»</span> <br />кинигэтиттэн</p>  
</article>