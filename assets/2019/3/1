<article>
    <p class="Основной-текст">…Биир киэһэ бэһиэ буолан аһаары олорбуппут. Аттыбытыгар кинологтар хаалларбыт анал үөрэхтээх, хас да буруйу оҥорооччуну тутарга көмөлөспүт үтүөлээх ыт баара. Арай ыппыт иккис этээскэ тахсар кирилиэс диэки көрө-көрө үрэн баргыйда, онтон кэннинэн чугуруҥнуу-чугуруҥнуу ыйылаамахтаан ылла, тиһэҕэр атахпытыгар эриллэ-эриллэ улуйан барда. Ол кэмҥэ кирилиэс ким эрэ хаамарыттан кыы&#173;чыгырыырын иһиттибит. Тыас чугаһаатар-чугаһаан остуолбут таһыгар кэлэн тохтоото. Ыппыт өйүттэн таҕыста, бары эмискэ наһаа куттанан хамсаабат да турукка киирдибит…</p>
    <p class="Основной-текст">Онтон атах тыаһа тэйэн барда, ыппыт да уоскуйда. Биһиги, биллэн турар, уйулҕабыт улаханнык хамсаата. Биһиги испитигэр урут «хаһаайыны» дьээбэлээччилэр эмиэ олороллоро. Бу сырыыга күлэр-оонньуур кыахпыт суоҕа. Сарсыарда туох буолбутун салалтабытыгар кэпсээбиппит. Салайааччыбыт таҥара дьиэтигэр, онтон ханнык эрэ көрбүөччүгэ бара сылдьыбыта. Көрбүөччү киниэхэ тугу гыныахтаахпытын сүбэлээбит этэ, онон түннүктэрбитигэр  кириэс уруһуйдаабыта, аан холуодаларыгар быһах анньыталаабыта уонна үрүүмкэҕэ арыгы кутан уҥа муннукка уурбута…</p>
    <p class="салгыыта _idGenParaOverride-1">Салгыытын <span class="CharOverride-2">«Саха сирин дьулаан түбэлтэлэрэ» <br /></span>хомуурунньуктан аах</p>
</article>