<article>
    <p class="саҕаланыыта">Иннин олунньу 17&#160;күнүгэр аах </p>
    <p class="рубрики"><span class="CharOverride-20">Кут-сүр үөрэҕэ </span></p>
    <p class="осн-до-1-5 ParaOverride-21">Эти-сиини олус күүскэ сайыннарыы, эрчи&#173;йии хамсаныыттан үөскүүр өй-санаа, буор кут эбиллиитигэр тириэрдэр. Күүстээх эт-сиин бэйэтэ даҕаны киһи көмүскэнэр күүһүн улаа&#173;тыннарар. Бары биллэр бэриэтчиттээх дьон бэйэлэрэ күүстээх-уохтаах эттээх-сииннээх дьон буолаллар. Бэриэтчиттээх буолуу диэн Айылҕа күүстээх-уохтаах, сайдыылаах эттээх-сииннээх дьону ордук харыстыырын, көрөрүн-истэрин бэлиэтинэн ааҕыллар.</p>
    <p class="Основной-текст">Эдэр, кыанар эрдэхтэн эти-сиини эрчи&#173;йии, үлэнэн-хамнаһынан утумнаахтык дьа&#173;рыктааһын, ол аата барыга бары үөрүйэх оҥоруу буор куту күүскэ сайыннаран Айылҕа харыстабылыгар киллэрэрэ киһи олоҕун сыала буолан сирдиир, ыҥырар күүс буоларын сахалар былыргыттан билэн олохторугар туһана сылдьаллар.</p>
    <p class="Основной-текст">Эти-сиини эрчийии, спордунан, үлэнэн-хамнаһынан утумнаахтык дьарыктааһын үөрүйэхтэри үөскэтэн, буор куту сайыннаран бэриэтчиттээх буолууга тириэрдэр. </p>
    <p class="салгыыта _idGenParaOverride-1">Салгыытын муус устар 12 күнүгэр аах </p>
</article>