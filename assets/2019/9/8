<sun>
    <ico></ico>
    <ris>05:26</ris>
    <set>19:10</set>
    <com>13:43</com>
</sun>
<moon>
    <ico>3</ico>
    <ris>17:16</ris>
    <set>22:59</set>
    <com>Ый туолуута
бал. ый. 7-18 к.</com>
</moon>
<summary>
<p class="профдень">Россияҕа Финансист күнэ</p>
			<p class="профдень">Танкист күнэ</p>
			<p class="профдень">Дьокуускай куорат күнэ</p>
</summary>
<article>
<p class="подзаголовок-2">Петр Бекетов — <br />Дьокуускай куораты төрүттээччи</p>
    <p class="Основной-текст">Нуучча судаарыстыбатыгар сулууспалыыр хаһаак Петр Иванович Бекетов отучча хаһаагы кытта Өлүөнэ өрүскэ остуруок тутар сорудахтаах бэйэлэрэ оҥостубут куочтарынан айаҥҥа туруммуттара. Өлүөнэ өрүс уҥа биэрэгэр, билиҥҥинэн Нам уонна Уус Алдан ыпсыытыгар) сөбүлээн тохтообуттара. «Элбэх дьонноох, хо&#173;йуу тыалаах, саарбалаах, араас кыыл&#173;лаах, онон дьаһаах хомуйуохха сөп, баһаам балыктаах сир эбит. Манна тохтоон остуруокта туруоруохха»,&#160;— диэн атамааннара Петр Бекетов дьаһайбыта. Өр устан көһүйбүт илиилэрин-атахтарын хамсатан, хаһаактар сүгэлэрин тыаһынан чуумпуну аймаан, кириэс туруоран баран, уһанан барбыттара. Хас даҕаны кыракый «курнай» дьиэлэри туппуттара. Оһохторо турбата суоҕа. Түннүктэригэр өстүөкүлэ оннугар балык хабаҕын тиирэн олордубуттара. Хомуйбут дьаһаахтарын, табаардарын уурар ампаардары туппуттара, туруору олбуордаан кэбиспиттэрэ.</p>
    <p class="Основной-текст _idGenParaOverride-1">Остуруок сирэ намыһах буолан, сааскы халаан уута ылара. Онон 10 сыл буолан баран, Туймаада хочотугар Сайсары күөл аттыгар, Өлүөнэ өрүс хаҥас кытылыгар, саҥа остуруогу туппуттара.
</article>