<summary>
    <p class="юбилей">Прозаик И. И. Осипов-Уйбаан Ойуур (1959) 60 сааһа</p>
</summary>
<article>
    <p class="рубрики"><span class="CharOverride-20">Сүүтүк сүбэлэр </span></p>
    <p class="осн-до-1-5 ParaOverride-44">Элбэх хортуоппуйу хахтаатахха, киһи илиитэ хараарар. Оннук буолбатын туһугар хаҕылыаҥ иннинэ илиигин уксууһунан сотон баран куурдаҕын. Хаҕылаан, ыраастаан бүттүҥ да, тута мыылалаах уунан суунан баран, булгуччу илиигин кириэмнэн.</p>
    <p class="Основной-текст">Иһит сууйарга ол-бу араас хиимийэни ту&#173;һаммат буола сатаа. Холобур, өстүөкүлэ иһити сылаас ууга уксууһу дуу, киһи сиир тууһун дуу суурайан баран сууйдахха, бэркэ кылбайыа.</p>
    <p class="Основной-текст">Быһаҕы, кыптыыйы сытыылыах иннинэ, биллэр-биллибэт туустаах ууга чаас аҥаарын кэриҥэ сытыара түһэн баран, сото сатаабакка, сытыылаатахха, кэбэҕэстик сытыыланар.</p>
    <p class="Основной-текст">Балык, чосунуок сыта илиигэ иҥэн хаалара дьаабы. Оччотугар илиигин тууһунан сотон баран, мыылалаан суун&#160;— сүтүөҕэ.</p>
    <p class="Основной-текст">Чосунуок сиэн баран, петрушканы ыстаатахха, сыта балачча сүтэр.</p>
    <p class="Основной-текст">Көстүрүүлэттэн, хобордоохтон балык сытын сүтэрэргэ тууһу сылытан баран сотоҕун, ол кэннэ уунан сайҕаан кэбиһэҕин.</p>
    <p class="Основной-текст _idGenParaOverride-1">Кэриэрбит үүт сытын сүтэрэргэ үрдүгэр бэрт түргэнник тууста кут, инчэҕэй кумаҕынан бүрүйэ оҕус. Оччотугар дьиэни биир гына тунуйбат.</p>
</article>