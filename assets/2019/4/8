<summary>
    <p class="профдень">Россияҕа Байыаннай комиссариаттар үлэһиттэрин күнэ</p>
</summary>
<article>
    <p class="салгыыта">Иннин муус устар 6&#160;күнүгэр аах </p>
    <p class="рубрики"><span class="CharOverride-20">Айыы үөрэҕэ </span></p>
    <p class="подзаголовок-2">Эдэр булчукка </p>
    <p class="Основной-текст">Уокка мээнэ ону-маны, ол иһигэр булдуҥ түүтүн быраҕыма, уокка силлээмэ. Уу чуумпутук сылдьан бултаа.</p>
    <p class="Основной-текст">Бултуургар халы-мааргы дьону кытта барыма. Олус элбэх бултааччыларга кыттыһыма.</p>
    <p class="Основной-текст">Бултуу барар көлөҕүн, бултуур тэриллэргин үчүгэйдик көрүн уонна тэрин. Ыраах сылдьарга сыыһа тахсыа суохтаах.</p>
    <p class="Основной-текст">Төрүт билбэт сиргэр соҕотоҕун бултуу барыма. Барар буоллаххына, ол сири билэр эрэ киһини кытта барыс. Биллибэт&#160;— сэрэхтээх.</p>
    <p class="Основной-текст">Ойуурга көлөҥ уонна ытыҥ улахан көмө&#173;лөрүҥ буолаллар. Үтүө ат, түргэн таба, булчут ыт сыаналарын киһи быһаарбат.</p>
    <p class="Основной-текст">Арыгы ас бултуурга улахан буортулаах, мэһэйдээх уонна кутталлаах.</p>
    <p class="Основной-текст">Бултуургар сөбүн көрөн бултаа. Бобуулаах булду бултаама. Тыҥырахтаах көтөрү өлөрүмэ, билбэккин тыытыма.</p>
    <p class="Основной-текст _idGenParaOverride-1">Бултааһын диэн көрүлээһин буолбатаҕын өйдөө.</p>
</article>