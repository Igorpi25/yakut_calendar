<article>
    <p class="рубрики"><span class="CharOverride-20">Айылҕаттан айдарыылаахтар </span></p>
    <p class="подзаголовок-2">Протасов ойуун туһунан <br />дьиҥнээх сэһэн</p>
    <p class="о-до-5 ParaOverride-22">Ревком бэрэссэдээтэлэ көрө түспүтэ, олох былыргылыы таҥастаах түөрт киһи хоруобу көтөҕөн киллэрбиттэр. Киирэн уҥа остуол таһыгар таҥара долбуурун аттыгар аргыый аҕалан ууран баран, хоруобу аһан кэбис&#173;питтэр. Киирбит дьон үтүлүктэрин кэтэн, тоҥхолдьуһан баран аанынан төттөрү тахсан барбыттар. Хоруоп иһигэр өлбүт киһи дьардьамата сытар эбит. Сотору соҕус буолаат, дьардьама хоруоп иһиттэн аргыый аҕай туран кэлбит. Туран салҕалыы-салҕалыы уҥа остуол аттыгар олорор ревком бэрэссэдээтэлигэр уҥуох буолбут дьардьама илиитин уунан хааман испит, хаамтаҕын аайы сап-салҕалас, ыһыллан хаалыах курдук эбит. Ревком бэрэссэдээтэлэ куттаныы бөҕөнү куттанан, ыксаан аҕай олорбут, сирдээн тимириэҕин сир кытаанаҕа, халлааннаан көтүөн кыната суоҕа, тахсан барыаҕын мөккүспүт мөккүөрэ баар, ону таһынан ойуунтан куоппут үһү диэн сурах-садьык тарҕанара тохтоппут, туох-ханныгын, дьиҥнээҕин билээри бэрт арыычча олорбут.</p>
</article>