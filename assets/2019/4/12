<summary>
    <p class="профдень">Космонавтика күнэ </p>
</summary>
<article>
    <p class="саҕаланыыта ParaOverride-28">Иннин кулун тутар 6 күнүгэр аах</p>
    <p class="рубрики"><span class="CharOverride-20">Кут-сүр үөрэҕэ </span></p>
    <p class="подзаголовок-2">Салгын кут </p>
    <p class="Основной-текст">Оҕо улаатан иһэн үөрэҕи-билиини баһылаан, өйө-санаата сайдыыта, сахалыы салгын кут диэн ааттанар. Бу салгын кут өйө-санаата сайдыбытын бэлиэтинэн оҕо тугу оҥорбутун өйдүү сылдьар уонна бэйэтэ кэлин тугу оҥоруохтааҕын билэр, умнубат буолуута ааҕыллар.</p>
    <p class="Основной-текст">Сахалар билэллэринэн, тыынар-тыыннаах барыта иккилии&#160;— буор уонна ийэ куттаахтар. Салгын кут киһиэхэ эрэ сайдар. Айылҕаҕа буола турар уларыйыылар киһи өйүгэр-санаатыгар, салгын кутугар киирэн мунньустан иһэллэр. Салгын кут айылҕа түргэнник буола турар уларыйыыларын ылар.</p>
    <p class="Основной-текст">Киһи үөрэҕи-билиини ылан иҥэринэр дьоҕура салгын куттан тутулуктаах. Салгын кут киһи чараас эйгэтин үөскэтэр. Ити эйгэҕэ киһи туруга, баҕата, санаата иҥэн сылдьар. Үөрэнии салгын кут иҥэрэр дьоҕуругар олоҕурар. Салгын кукка ким эрэ кута түстэҕинэ, киһи ол түспүт кут майгынын ылар, билиитин иҥэрэр, интэриэһин тутуһар.</p>
    <p class="салгыыта _idGenParaOverride-1">Салгыытын ыам ыйын 4 күнүгэр аах</p>
</article>