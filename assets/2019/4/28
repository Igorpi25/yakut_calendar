<summary>
    <p class="профдень">Аан дойдуга Үлэ көмүскэлин күнэ</p>
    <p class="юбилей">Саха АССР култууратын үтүөлээх үлэһитэ К. Г.&#160;Карадчина (1949) 70&#160;сааһа </p>
</summary>
<article>
    <p class="Основной-текст"><span class="CharOverride-15">Карадчина Калькарина Георгиевна</span> Үөһээ Бүлүү оройуонун Харбалаах сэлиэнньэтигэр төрөөбүтэ. 1972 с. Илин Сибиирдээҕи култуура государственнай институтун бүтэриэҕиттэн В. Г. Белинскэй аатынан куораттааҕы киин бибилэтиэкэҕэ 47 сылын үлэлиир. Бу кэм устата бибилэтиэкэртэн саҕалаан куораттааҕы уокурук бибилэтиэкэлэрин кииннэммит ситимин салайааччытыгар тиийэ үүннэ, 18 сыл салайан кэллэ. Билигин куорат бибилэтиэкэлэрэ олох тэтимин кытта тэҥҥэ сайдан-үүнэн иһэллэр. Саҥа иһитиннэрэр-билиһиннэрэр технологиялары баһылаатылар, көхтөөх, биир сомоҕо өйдөөх-санаалаах, түмсүүлээх үлэһит кэлэктиип эгэлгэ тэрээһиннэри тэрийэн куорат ааҕааччыларын түмэр. Кэлэктиип 90% ордуга үрдүк үөрэхтээх исписэлиистэр. Дьокуускай куорат кытыы сэлиэнньэлэригэр 3 тыа сиринээҕи модельнай бибилэтиэкэлэр аһылыннылар, оттон Гагарин уокуругар саҥалыы тиэхиникэнэн хааччыллыбыт бибилэтиэкэ олоххо киирдэ. </p>
    <p class="Основной-текст _idGenParaOverride-1">Ону сэргэ, Калькарина Георгиевна куорат уопсастыбаннай олоҕор актыыбынайдык кыттар. Саха сирин дьахталларын VIII съеһин делегатынан, Киин быыбардыыр хамыыһыйа сэкирэтээринэн талыллыбыта. </p>
</article>