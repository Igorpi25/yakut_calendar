<summary>
    <p class="примета">Былаҕачыанайап. Туллуктар кэлэллэр.</p>
    <p class="билгэ">Бүгүн ыраас күн буоллаҕына, <br />саас көхтөөхтүк кэлэр </p>
    <p class="профдень">Аан дойдуга Доруобуйа күнэ </p>
    <p class="профдень">Россияҕа Геолог күнэ </p>
    <p class="профдень">Саха Өрөспүүбүлүкэтигэр Аҕа күнэ</p>
</summary>
<article>
    <p class="подзаголовок-2 ParaOverride-32">Аҕа алгыһа </p>
    <p class="стих-строка">Орто дойду дьолун </p>
<p class="стих-строка">Оҥорор аналлаах </p>
<p class="стих-строка">Оҕолорум барахсаттар, </p>
<p class="стих-строка">Олоҕу уһансар </p>
<p class="стих-строка">Оҥкуллаах аартыкка </p>
<p class="стих-строка">Үктэнэр күҥҥүтүгэр </p>
<p class="стих-строка">Үчүгэй тылы этиим, </p>
<p class="стих-строка">Үтүө түһү түстүүм.</p>
<p class="стих-строка">Үөрэххитин бүтэриҥ, </p>
<p class="стих-строка">Үөрүйэхтэ иҥэриниҥ!</p>
<p class="стих-строка">Үп-харчы үлэтигэр </p>
<p class="стих-строка">Үлүмнэһэн үлэлээриҥ, </p>
<p class="стих-строка">Үөрүү-дьол бэйэҕитигэр —</p>
<p class="стих-строка">Үгэспитин үксэтээриҥ, </p>
<p class="стих-строка">Кэс тылбын толорооруҥ, </p>
<p class="стих-строка">Эйэлээхтик олорооруҥ!</p>
<p class="стих-строка">Барылы кэскил, </p>
<p class="стих-строка">Баай талыы буоллун!</p>
</article>