<summary>
    <p class="примета">Былаҕачыанайап. Туллуктар кэлэллэр.</p>
    <p class="билгэ">Бүгүн ыраас күн буоллаҕына, <br />саас көхтөөхтүк кэлэр </p>
    <p class="профдень">Аан дойдуга Доруобуйа күнэ </p>
    <p class="профдень">Россияҕа Геолог күнэ </p>
    <p class="профдень">Саха Өрөспүүбүлүкэтигэр Аҕа күнэ</p>
</summary>
<article>
    <p class="подзаголовок-2 ParaOverride-32">Аҕа алгыһа </p>
    <p class="Основной-текст ParaOverride-41">Орто дойду дьолун </p>
    <p class="Основной-текст ParaOverride-41">Оҥорор аналлаах </p>
    <p class="Основной-текст ParaOverride-41">Оҕолорум барахсаттар, </p>
    <p class="Основной-текст ParaOverride-41">Олоҕу уһансар </p>
    <p class="Основной-текст ParaOverride-41">Оҥкуллаах аартыкка </p>
    <p class="Основной-текст ParaOverride-41">Үктэнэр күҥҥүтүгэр </p>
    <p class="Основной-текст ParaOverride-41">Үчүгэй тылы этиим, </p>
    <p class="Основной-текст ParaOverride-41">Үтүө түһү түстүүм.</p>
    <p class="Основной-текст ParaOverride-41">Үөрэххитин бүтэриҥ, </p>
    <p class="Основной-текст ParaOverride-41">Үөрүйэхтэ иҥэриниҥ!</p>
    <p class="Основной-текст ParaOverride-41">Үп-харчы үлэтигэр </p>
    <p class="Основной-текст ParaOverride-41">Үлүмнэһэн үлэлээриҥ, </p>
    <p class="Основной-текст ParaOverride-41">Үөрүү-дьол бэйэҕитигэр —</p>
    <p class="Основной-текст ParaOverride-41">Үгэспитин үксэтээриҥ, </p>
    <p class="Основной-текст ParaOverride-41">Кэс тылбын толорооруҥ, </p>
    <p class="Основной-текст ParaOverride-41">Эйэлээхтик олорооруҥ!</p>
    <p class="Основной-текст ParaOverride-41">Барылы кэскил, </p>
    <p class="Основной-текст ParaOverride-43">Баай талыы буоллун!</p>
</article>