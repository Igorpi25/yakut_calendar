<sun>
    <ico></ico>
    <ris>04:41</ris>
    <set>20:05</set>
    <com>15:23</com>
</sun>
<moon>
    <ico>5</ico>
    <ris>21:46</ris>
    <set>12:24</set>
    <com>Ый кэлтэйиитэ
атыр. ый. 16-22 к.</com>
</moon>
<summary>
<p class="профдень">РФ Государственнай былааҕын күнэ</p>
</summary>
<article>
<p class="Основной-текст">1991&#160;сыллаахха атырдьах ыйын 22&#160;күнүгэр, 27&#160;сыл анараа өттүгэр, Арассыыйа үс өҥнөөх былааҕа национальнай былаах статуһун ылбыта. Үөһээҥҥи өттө маҥан, ортото&#160;— халлаан күөҕэ (pantone 286C), аллараа өттө&#160;— кыһыл (pantone 485C). ГОСТ Р 51130-98&#160;хас өҥүн Атлас өҥнөрүгэр сөп түбэһиэхтээх диэн быһаарар. Үрдүгэ кэтитигэр сыһыана&#160;— 2 : 3.</p>
    <p class="Основной-текст">Оттон 1994&#160;сыллаахха Арассыыйа Бэрэсидьиэнин 1714 №-дээх Ыйааҕынан Россия федерациятын Государственнай былааҕын күнэ олохтоммута уонна хас сыл аайы бу күн бэлиэтэнэр.</p>
    <p class="Основной-текст">1705&#160;с.&#160;тохсунньу (20) 31&#160;күнүгэр Петр&#160;I бары атыылыыр-эргинэр хараабылларга маҥан-халлаан күөҕэ-кыһыл өҥнөөх былааҕы иилинэллэрин туһунан уурааҕы таһаарбыта. Аан бастаан өссө Петр&#160;I аҕата Алексей Михайлович ыраахтааҕы саҕана маҥан-халлаан күөҕэ-кыһыл былаах «Орел» байыаннай хараабылга тэлибирээбитэ.</p>
    <p class="Основной-текст _idGenParaOverride-1">Арассыыйа былааҕын үс өҥнөөҕүн иһин «триколор» диэн ааттыыллар. Маҥан өҥ&#160;— хорсун, аһаҕас буолуу туоһута, халлаан күөҕэ өҥ&#160;— чиэһинэй, эҥкилэ суох, эрэллээх буолуу бэлиэтэ, кыһыл өҥ&#160;— хорсун, үтүө дууһалаах уонна таптал суолталаахтар.    
</article>