<sun>
    <ico></ico>
    <ris>04:55</ris>
    <set>19:49</set>
    <com>14:54</com>
</sun>
<moon>
    <ico>7</ico>
    <ris> - </ris>
    <set>18:42</set>
    <com>Ый бараныыта:
атыр. ый. 24-29 к.</com>
</moon>
<summary>
<p class="профдень">Россияҕа Киинэ күнэ</p>
</summary>
<article>
<p class="рубрики"><span class="CharOverride-20">Киинэ буолбут кинигэ</span></p>
    <p class="подзаголовок-2">Кытта кырдьыбыт тэҥкэ тиит</p>
    <p class="Основной-текст">Бу айымньынан «Тойон кыыл» киинэ уһуллан, 40-с Москватааҕы Норуоттар икки ардыларынааҕы киинэ бэстибээлин Гран-при лауреата буолбута.</p>
    <p class="Основной-текст">…Бу лиҥкир сис ортотугар соҕотоҕун үөскээбит, соҕотоҕун киһи-хара буолбут кырдьаҕас киһи аата-ахса суох элбэх тииттэртэн ол соҕотох тиити таптыы, доҕор тутта үөрэнэн хаалбыт. Урут, эдэр кэмигэр, ыраах нэһилиэккэ, айаҥҥа эҥин сылдьан, уһаан-тардыллан баран, төннөн иһэн, аан бастаан ол маһын көрдөҕүнэ, чэпчии, сүргэтэ сылаан&#173;ньыйа түһэрэ: ол аата дьиэтэ-уота, кэргэнэ бары этэҥҥэ буоллахтара, этэҥҥэ олордохторо. Ол туһунан ыраахтан далбаатыы, үөрэ кэпсиир курдуга тиитэ барахсан.</p>
    <p class="Основной-текст">Бу аар тайҕа ортотугар бэйэ-бэйэбитин өйдөһөр ибис-иккиэйэхпит диэн, санаатыгар, тиитин ымыы оҥосторо.</p>
    <p class="Основной-текст _idGenParaOverride-1">Ханнаный онто билигин? Тойон кыыл дугуйданар тиитэ буолан хаалла. Бу үс-түөрт хонуктан бэттэх, арай кини туһунан өйдөөн кэлиэ эрэ кэрэх, хайаан даҕаны даҕаспытынан тойон кыыл туһунан санаа киирэр…</p>    
</article>