<sun>
    <ico></ico>
    <ris>09:36</ris>
    <set>14:53</set>
    <com>05:17</com>
</sun>
<moon>
    <ico>5</ico>
    <ris>15:53</ris>
    <set>10:17</set>
    <com>Ый кэлтэйиитэ:
ахс. 13-18 к.</com>
</moon>
<summary>
<p class="юбилей">Саха АССР норуодунай уонна үтүөлээх артыыһа А. Е. Ефремов (1918—1986) төрөөбүтэ 101 сыла</p>
</summary>
<article>
    <p class="Основной-текст"><span class="CharOverride-15">Афанасий Егорович Ефремов</span></p>
    <p class="Основной-текст">1918 с. ахсынньы 13 күнүгэр Мэҥэ Хаҥалас оройуонун II Наахара нэһилиэгэр төрөөбүтэ. 1937 с. Майа ситэтэ суох орто оскуолатын бүтэрээт, П.А. Ойуунускай аатынан Дьокуускайдааҕы национальнай тыйаатырга практик-артыыһынан, 1938 с. I судаарыстыбаннай Майатааҕы холкуос <br />тыйаатырыгар, онтон II судаарыстыбаннай Ньурбатааҕы холкуос тыйаатырыгар, 1969—1971 сс. Дьокуускайга П.А. Ойуунускай аатынан муусука-драма тыйаатыгар айымньылаахтык үлэлиир. Айар үлэтин П.А. Ойуунускай «Кыһыл Ойуун» драматыгар Хатан Тэмиэрийэ оруолунан саҕалаабыта. В.И. Ленин уобараһын аан бастакынан «Человек с ружьем» испэктээккэ оонньообута. 40-тан тахса сыл устата 100-тэн тахса хатыламмат, умнуллубат үйэлээх уобарастары айбыта. Кыһыл Ойуун, Күкүр Уус, Сис Сэмэнэ, Лука, Яго, о.д.а. кини оччотооҕу оонньуутун көрбүт дьон сүрэҕэр, өйүгэр-санаатыгар суураллыбаттыы хаалбыттара.</p>
    <p class="подзаголовок-2">Эрэдээксийэттэн:</p>
    <p class="Основной-текст">2018 сыллаах «Саха ыалын халандаарыгар», ахсынньы 13 күнүнээҕи илин-кэлин сирэйдэригэр, алҕас сыыһалар тахсаннар, А.Е. Ефремов чугас аймахтарыттан, доҕотторуттан, үөлээннээхтэриттэн бырастыы гыналларыгар көрдөһөбүт уонна көннөрөн хос таһаарабыт.</span></p>
</article>