<sun>
    <ico></ico>
    <ris>09:17</ris>
    <set>15:03</set>
    <com>05:46</com>
</sun>
<moon>
    <ico>1</ico>
    <ris>13:46</ris>
    <set>22:09</set>
    <com>Ый үүнүүтэ:
сэт. 27-ахс. 3 к.</com>
</moon>
<summary>
<p class="профдень">Аан дойдуга Инбэлииттэр күннэрэ </p>
<p class="профдень">Россияҕа Юрист күнэ </p>
<p class="юбилей">СӨ култууратын үтүөлээх үлэһитэ Ф. И. Кобякова-Эдьиий (1959) 60 сааһа</p>
</summary>
<article>
    <p class="Основной-текст">Биһиги, саха дьоно, төрүт өбүгэ саҕаттан дьыл ыпсыыларыгар айылҕабытын, Эбэбитин, Байанайбытын хайаан да мааллыыр үгэстээхпит.</p>
    <p class="Основной-текст">Балаҕан ыйын 22–26 күннэригэр хас биир&#173;дии ыал дьон, тэрилтэ, бу кэмҥэ биир күнү чуо анаан туран, Эбэни (өрүһү, үрэҕи, күөлү, үрүйэни, көлүччэни, киэҥ сыһыыны, ходуһаны, бултуур сири уо. д.а.), ким ханан олорорунан, сөбүлүүр сиригэр киирэн, сиэри-туому тутуһан аһатыахтаах. Ити этиллибит кэрчик кэмҥэ ким кыайан киирбэтэх Эбэ кыдьымахтаан туруор диэри, онтон хойутаабыт Саҥа дьылга диэри быйылгы туомунан аһатыахтаах.</p>
    <p class="Основной-текст">Күһүн Эбэ турар уонна кыдьымахтыыр кэмигэр, саас ырбыы тахсар уонна Эбэ эстэр, мууһа хамсыыр кэмигэр аһатыллыбат. Дьыл уларыйар кэмигэр Эбэҕэ киириллибэт. Сай уу таҕыстаҕына, тэҥнэстэҕинэ эрэ Эбэни аһатар куолу. Ол оннугар бу кэмҥэ алааһы, сыһыыны, толоону, хочону, хонууну, Айылҕаны, от-мас төрдүн аһатыллар.</p>
    <p class="Основной-текст">Ыам ыйын 22–26 күннэригэр сиэри-туому эмиэ тутуһабыт, Эбэбитин аһатабыт. Кыайан киирбэтэххэ, ыһыах буолуон иннинэ, онтон салгыы окко киириэххэ диэри кэмҥэ хайаан да быыс булуохтаах эбиппит.</p>
    <p class="салгыыта">Салгыытын ахсынньы 4 күнүгэр аах </p>
</article>