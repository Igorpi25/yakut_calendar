<sun>
    <ico></ico>
    <ris>09:33</ris>
    <set>14:55</set>
    <com>05:22</com>
</sun>
<moon>
    <ico>3</ico>
    <ris>14:54</ris>
    <set>07:32</set>
    <com>Ый туолуута:
ахс. 5-11 к.</com>
</moon>
<summary>

</summary>
<article>
    <p class="Основной-текст">…Мин манна бэйэм дьоммуттан 500 миэтэрэ ыраахпын, немецтэр бастаан бэйэлэрин киһилэринэн аахтылар быһыылаах, ытыалаабатылар. Манна мин 15 өстөөх саллааттарын, офицердарын уонна икки аты кыртым, өстөөхтөр күүстээх пулемет уотун аспыттара, туох баар күүспүнэн сүүрэн бааһырбакка дьоммор тиийбитим. Бу туһунан «Кыым» хаһыакка суруйдум. Билигин мин өлөрүүм 120 буолла. Үһүс наҕараадаҕа ыыппыттар курдук. Гуляев араанньы буолан эмкэ барбыт үһү. Мин холбуйабын суумкаҕа сүгэ сылдьыбытым, синэрээт, миинэ оскуолактара уонна буулдьа биир да суох гына дэлби тэһитэ-хайыта көтүөлээн кээспит. Өстөөҕү чахчылаахтык үүрэн-үтүрүйэн эрэбит, сотору бүтэрэн тыыннаах эргийэргэ баҕарабын, бу баҕа туолуо диэн бигэтик сананабын. Бу тухары эҥин араас итиилэри-буһуулары көрөн баччааҥҥа тиийдим, билигин кылгаһа хаалбытынан ааҕабын. Дьэ эһиги сээкэйдэ суруйа туруҥ, хаччыланнахпына ыыта туруом.</p>
    <p class="Основной-текст">Бакаа, аныгы сурукка дылы. </p>
    <p class="подпись">А. А. Миронов</p>
</article>