<sun>
    <ico></ico>
    <ris>09:22</ris>
    <set>15:00</set>
    <com>05:39</com>
</sun>
<moon>
    <ico>3</ico>
    <ris>14:03</ris>
    <set> - </set>
    <com>Ый туолуута:
ахс. 5-11 к.</com>
</moon>
<summary>
<p class="профдень">Саха Өрөспүүбүлүкэтигэр <br />Оҕо хамсааһынын күнэ</p>
</summary>
<article>
<p class="подзаголовок-2">Оҕону арчылыыр алгыс</p>
    <p class="стих-строка">Аан Алахчын Хотун эдьиийим,</p>
<p class="стих-строка">Бэттэх-бэттэх буол.</p>
<p class="стих-строка">Күн дьаралы саҥаһым, Күн-ый буол.</p>
<p class="стих-строка">Төрөөбүт оҕону төлкөлүөх,</p>
<p class="стих-строка">Ууһаабыт оҕону ууһатыах,</p>
<p class="стих-строка">Уйалаан ууннарыах,</p>
<p class="стих-строка">Уйгута бэрсиэх.</p>
<p class="стих-строка">Урааҥхай саха буолуутун</p>
<p class="стих-строка">Уруйун олохтуох,</p>
<p class="стих-строка">Кэнчээри кэскиллэнэ турдун.</p>
<p class="стих-строка">Кэби-туону киллэримиэх,</p>
<p class="стих-строка">Айыы киһитэ оҥоруох,</p>
<p class="стих-строка">Алгыста түһэриэх,</p>
<p class="стих-строка">Инникитин түстүөх,</p>
<p class="стих-строка">Кэскиллэ баайыах,</p>
<p class="стих-строка">Олохто олордуох,</p>
<p class="стих-строка">Айыылары чугаһатыах,</p> 
<p class="стих-строка">Иэйэхсити иҥэриэх.</p>
<p class="стих-строка">Ийэ иһиттэн</p>
<p class="стих-строка">Илбиргэстээх таҥастаах,</p>
<p class="стих-строка">Итии-сылаас илиилээх</p>
<p class="стих-строка">Уол урааҥхайа төрөөтүн,</p>
<p class="стих-строка">Уон муостаах тыастаах</p>
<p class="стих-строка">Үүнэр ыччакка туһалаах буоллун.</p>
<p class="стих-строка">Буоллун, буоллун, буоллун!</p>
    <p class="подпись _idGenParaOverride-1"><span class="CharOverride-2">Каролина Харлампьева<br /></span>«Оҕоҕо, ыччакка алгыстар». — Бичик, 2016</p>
</article>