<sun>
    <ico></ico>
    <ris>09:45</ris>
    <set>15:02</set>
    <com>05:17</com>
</sun>
<moon>
    <ico>1</ico>
    <ris>12:04</ris>
    <set>21:06</set>
    <com>Ый үүнүүтэ:
ахс. 27 -
тохс. 2 к.</com>
</moon>
<summary>
<p class="юбилей">РФ физическэй култуураҕа <br />үтүөлээх үлэһитэ, СӨ үтүөлээх тренерэ <br />И. Ю. Григорьев (1959) 60 сааһа</p>
</summary>
<article>
    <p class="рубрики"><span class="CharOverride-20">Бит-билгэ </span></p>
    <p class="подзаголовок-2 ParaOverride-37">Уотунан билгэлээһин </p>
    <p class="Основной-текст">Оһоххо умайа турар мастан чох кыырайан түстэҕинэ — ыраахтан ыалдьыт кэлэр.</p>
    <p class="Основной-текст">Уот ыстанан кэлэн көтөхтөрөрө — кэһиилээх эбэтэр бултаах-астаах киһи кэлэригэр.</p>
    <p class="Основной-текст">Кэпсэтэ олордоххо оһох уота эмискэ «чууп» диэн тыаһаатаҕына, «уот эттэ» диэччилэр уонна туохха буолуоҕун сылыктыыллар. Үчүгэйгэ диэтэхтэринэ «аата оннук эрэ буоллун», куһаҕаҥҥа буоллаҕына «аата аньыы эбээт» диэччилэр. Сатаан тойонноотоххо, үүт харахха түбэһэр диэччилэр.</p>
    <p class="Основной-текст">Оһох маһа умайан бүппүтүн кэннэ чоҕо оһох ортотугар томточчу олордоҕуна — тот хоноһо кэлэригэр эбэтэр дьиэлээхтэр тот-баай олохторун битэ үһү.</p>
    <p class="Основной-текст">Оһох чоҕо тас өттүн диэки бэкир буоллаҕына — аччык хоноһо кэлэригэр эбэтэр ас-үөл мөлтүүрүгэр диэччилэр.</p>
    <p class="Основной-текст _idGenParaOverride-1">Оһох бачыгыраччы үөрэн-көтөн умайара — дьол-соргу бэлиэтэ, эстэ-эстэ улаханнык таһыргыыра — сэрэтэрин быһыыта.</p>
</article>