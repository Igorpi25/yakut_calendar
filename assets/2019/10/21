<sun>
    <ico></ico>
    <ris>07:20</ris>
    <set>16:51</set>
    <com>09:31</com>
</sun>
<moon>
    <ico>6</ico>
    <ris>21:14</ris>
    <set>15:21</set>
    <com>Ый бүтэһик
быаката</com>
</moon>
<summary>

</summary>
<article>
<p class="рубрики"><span class="CharOverride-20">Дьиэ сибэккитин көрүү-истии</span></p>
    <p class="подзаголовок-2">Сибэккини эбии аһатыы</p>
			<p class="Основной-текст">Дьиэ сибэккитин ыйга иккитэ эбии аһатыах&#173;ха сөп. Үүнээйи эбии аһылыгын арааһа билигин маҕаһыыннарга сөптөөх сыанаҕа атыыланар. Уоҕурдууну таһынан сибэккигэ сымыыт хаҕын үлтүрүтэн, бытархай саахар пуударатын кытта булкуйан, эти сууйбут ууну, оҕуруот аһа буспут уутун кутан аһатар ордук көдьүүстээх.</p>
    <p class="подзаголовок-2">Сибэкки сылааһы сөбүлүүр</p>
			<p class="Основной-текст _idGenParaOverride-1">Дьиэ сибэккитэ итии, тымныы салгын араастаһыытыттан ыалдьыан, мөлтүөн сөп. Хос иһэ сөбүгэр сылаас буолуохтаах. Холобур, глоксиния, бальзамин, сенполия, адиантум, афеляндр +18 (онтон арыый үрдүк) кыраадыстаах сылааһы сөбүлүүр. Оттон монстера, алоэ, аспарагус, циперус, плющ, сансевьера, каланхоэ, агава, аспидистра онтон намыһах (+15–17&#160;кыраадыс) температураҕа табыллан үүнэллэр. Сорох үүнээйилэр, холобур, азалия, примула, гортензия, кипарис, цикламен, олеандр уонна калла сөрүүн хоско (+13&#160;кыраадыска) сайдаллар.</p>
</article>