<article>
    <p class="подзаголовок-2">Имииһит Сыппаха билгэлэрэ </p>
    <p class="Основной-текст">Үөһээ Бүлүү оройуонун Өргүөт нэһилиэгэр Быракаан учаастагар икки хараҕа суох Сыппаха диэн эмээхсин олорбут. Бу эмээхсин уоспаҕа ыалдьыан иннинэ оччо-бачча биллибэт-көстүбэт көннөрү эмээхсин эбит. Оннук сэһэнэ-сэппэнэ суоҕа эбитэ үһү. Арай уоспа ыарыытыттан үтүөрэн баран, имии имитэ ыалтан-ыалга сылдьар кэмигэр уот иннигэр аргынньахтаан олорон, «иһим үлүннэ» диэт, ону-маны кэпсиир эбит.</p>
    <p class="Основной-текст">— Хантан истэн кэпсиигин?&#160;— диэтэхтэринэ:</p>
    <p class="Основной-текст">— Саҥарыах санаам кэлэр. Онон оло&#173;руох&#173;тааҕар кэпсиибин,&#160;— диирэ үһү.</p>
    <p class="Основной-текст">Хас этиитин иннигэр «Һуу!», «Буус!», « Оо!» диэн, хайаан да саҥа аллайыылаах буолар эбит.</p>
    <p class="Основной-текст">Кырдьаҕастар этэллэриттэн барыллаатахха, Сыппаха эмээхсин 1750&#160;сыл саҕана төрөөбүт уонна 1864&#160;сыл диэки өлбүт буолуон сөп. Номоххо, сэһэҥҥэ этиллэринэн, оҕо сааһыгар хойутаан тылламмыт, бэйэтин оччо-бачча кыам&#173;мат оҕотун иһин «сыппах оҕо» диэн ааттаабыттарыттан Сыппаха диэн тахсыбыт.</p>
    <p class="салгыыта ParaOverride-6">Салгыытын кулун тутар 20 күнүгэр аах </p>
    <p class="подпись _idGenParaOverride-1">«Коммунизм саһарҕата» хаһыат, <br />1991&#160;с., сэтинньи 6&#160;күнэ</p>
</article>
<summary>
    <p class="билгэ">Бүгүн тыалырдаҕына, тымныы, хатааһыннаах саас буолар </p>
			<p class="примета">Эстириэҥкэй (Сретенье) </p>
			<p class="профдень">Россия тас өттүнээҕи  <br />сэриилэргэ кыттыбыт буойуннары кэриэстээһин күнэ </p>
			<p class="юбилей">СӨ искусстволарын үтүөлээх диэйэтэлэ, живописец В. Д.&#160;Артамонов (1949) 70&#160;сааһа</p>
</summary>