<article>
    <p class="подзаголовок-2">Төрөөбүт тыл</p>
    <p class="Основной-текст ParaOverride-35">Ийэҥ сылаас үүтүн кытта</p>
    <p class="Основной-текст ParaOverride-9">Бу тылы ыймахтаабытыҥ,</p>
    <p class="Основной-текст ParaOverride-9">Эн билбитиҥ бу тылтан</p>
    <p class="Основной-текст ParaOverride-9">Саха буолан айыллыбыккын.</p>
    <p class="осн-до-1-5 ParaOverride-36">Баҕар, түһэн биэриэ доҕор, </p>
    <p class="Основной-текст ParaOverride-9">Ийэҥ, баҕар, хоргутуоҕа,</p>
    <p class="Основной-текст ParaOverride-9">Төрөөбүт тыл эн олоххор</p>
    <p class="Основной-текст ParaOverride-9">Мэлдьи аргыс буолуоҕа...</p>
    <p class="осн-до-1-5 ParaOverride-36">Өстөөххүн ох таптаҕына —</p>
    <p class="Основной-текст ParaOverride-9">Баҕар, бааһа оһуоҕа,</p>
    <p class="Основной-текст ParaOverride-9">Уот тылгынан хаарыйдаххына —</p>
    <p class="Основной-текст ParaOverride-9">Өрүттүө эрэ суоҕа.</p>
    <p class="осн-до-1-5 ParaOverride-36">Баҕар, умнуоҥ ырааттаххына —</p>
    <p class="Основной-текст ParaOverride-9">Төрөөбүт сайылыккын,</p>
    <p class="Основной-текст ParaOverride-9">Төрөөбүт тылгын умуннаххына —</p>
    <p class="Основной-текст ParaOverride-9">Эн киһи буолбатаххын.</p>
    <p class="подпись"><span class="CharOverride-2">Иван Гоголев-Кындыл</span></p>
</article>
<summary>
    <p class="профдень">Аан дойдуга Төрөөбүт тыл күнэ </p>
    <p class="юбилей">РСФСР оскуолаларын үтүөлээх учуутала Л. Н.&#160;Андреева (1944) 75&#160;сааһа </p>
</summary>