<article>
    <p class="рубрики"><span class="CharOverride-20">Айылҕаттан айдарыылаахтар </span></p>
    <p class="подзаголовок-2 ParaOverride-37">Дыгыйык удаҕан</p>
    <p class="Основной-текст _idGenParaOverride-1">Дыгыйык ыарыһаҕы эмтииригэр кыырарын үгүстүк көрбүт кырдьаҕастар кэпсииллэринэн, кини бэрт элбэх ыарыыны үксүн кыыран, сороҕун аргыый аҕай ыарыһах аттыгар олорон эрэ саҥаран, алгыс тыл этэн эбэтэр илиитинэн да имэрийэн эмтиир идэлэрдээх эбит. Биир эмэ киһи ууга түһэн, эбэтэр оһолго түбэһэн өлөн, сүтэн хааллаҕына, ол өлбүттээх дьон, эдьиийдэригэр Дыгыйыкка баран көрдөстөхтөрүнэ кыратык үҥкүүлээн, дыгыйбахтаан, кыыран, этэн-тыынан, кутуран бүтэн баран, ол киһи ханна, ханнык ааттаах сиргэ эбэтэр күөлгэ түһэн өлбүтүн чуо этэн баран, бэйэтэ кытта баран булсара. Киһини былдьаабыт күөлгэ тии&#173;йэн, кыра туос тыыга эмэгэт киһини олордон, алҕаан, ботугураан баран ууга ыыттаҕына, ол кыракый туос тыыта бэйэтэ дьулуруччу устан тиийэн ууга өлөн сытар киһи үрдүгэр тохтуура үһү. Ону дьон да үгүс түбүгү, эрэйи көрбөккө, ол туос тыы тохтообут сириттэн хостоон, булан ылаллара.</p>
</article>
<summary>
    
</summary>