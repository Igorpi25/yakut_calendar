<article>
    <p class="рубрики"><span class="CharOverride-20">Булт-алт алгыһа </span></p>
    <p class="подзаголовок-2">Булчуттар алгыстара </p>
    <p class="стих-строка">Баай хара тыам иччитэ </p>
    <p class="стих-строка">Баай Барыылаах тойон, </p>
    <p class="стих-строка">Тоҥмот тобук сыалаахта, </p>
    <p class="стих-строка">Бүөрбэт бүтэй сыалаахта </p>
    <p class="стих-строка">Суолбутугар тосхойон кулу, </p>
    <p class="стих-строка">Аартыкпытыгар атааран кулу.</p>
    <p class="стих-строка">Аһаан-сиэн чалларый!</p>
    <p class="стих-строка">Күлүм аллан мичилий!</p>
    <p class="стих-строка">Үрүйэлэр, үрэхтэр үтүө иччилэрэ, </p>
    <p class="стих-строка">Хара тыалар хаарыаннаах иччилэрэ, </p>
    <p class="стих-строка">Иэччэхтээх бэйэм </p>
    <p class="стих-строка">Имиллэн олорон </p>
    <p class="стих-строка">Аал уотунан айахтаан </p>
    <p class="стих-строка">Аһаттаҕым буоллун!</p>
    <p class="стих-строка">Кутаа уотунан куолайдаан </p>
    <p class="стих-строка">Иһэртэҕим буоллун!</p>
    <p class="стих-строка">Истибэт да буолларгыт истэ сэҥээриҥ, </p>
    <p class="стих-строка">Көрбөт да буолларгыт көрөр курдук буолуҥ!</p>
    <p class="стих-строка">Истэ сэҥээриҥ! Көрө билгэлээҥ!</p>
    <p class="стих-строка">Хара тыабар хаамар ыллыктааҥ!</p>
</article>
<summary>
    <p class="юбилей">СӨ наукатын үтүөлээх диэйэтэлэ <br />В. С.&#160;Луковцев (1929) 90&#160;сааһа </p>
    <p class="юбилей">СӨ искусстволарын үтүөлээх диэйэтэлэ, скульптор, суруйааччы В. В.&#160;Бочкарев (1944) 75&#160;сааһа</p>
</summary>