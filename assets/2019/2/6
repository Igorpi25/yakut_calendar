<article>
    <p class="саҕаланыыта ParaOverride-28">Иннин тохсунньу 11 күнүгэр аах</p>
    <p class="рубрики"><span class="CharOverride-20">Иис-уус алыба </span></p>
    <p class="подзаголовок-2">Оҕуруону тириигэ тигии ньымата </p>
    <p class="Основной-текст">—&#160;Тириигэ араас дьүһүннээх оҕуруону чөмөхтүүбүт, ханнык өҥнөрүнэн үлэлиирбитин быһаарабыт.</p>
    <p class="Основной-текст">—&#160;Оҥоһук эскииһин оҥоробут.</p>
    <p class="Основной-текст">—&#160;Онтон чертеһу хордуоҥҥа түһэрэбит, хас да киэби кырыйабыт: тас быһыыта (тас киэбэ), кытыы киэргэлин быһыыта (ис киэбэ), ортоку ойуу сүрүн быһыыта.</p>
    <p class="Основной-текст">—&#160;Туттар тириибит халыҥа, кытаанаҕа, төһө кыалларынан, биир кэлимсэ буолуохтаах. Чараас, олус сымнаҕас тирии үлэлииргэ уустук. Хайа диэки ордук ууннары барарын быһааран баран, ол сүнньүнэн харандааһынан көнө сурааһыны тардабыт.</p>
    <p class="Основной-текст">—&#160;Тас киэби тириигэ сурааһын устун эбэтэр туора саба уурабыт. Кытыытынан сииккэ анаан эбэбит уонна харандааһынан кыйа тардабыт.</p>
    <p class="Основной-текст">—&#160;Сытыы кыптыыйынан, быһыччанан тириини быһабыт.</p>
    <p class="Основной-текст">—&#160;Тирии иис кэмигэр уумматын диэн, кэтэх өттүгэр флизелини эбэтэр дублерины сыһыарабыт.</p>
    <p class="салгыыта _idGenParaOverride-1">Салгыытын олунньу 7&#160;күнүгэр аах </p>
    <p class="саҕаланыыта">Иннин олунньу 6&#160;күнүгэр аах </p>
    <p class="Основной-текст">—&#160;Сүрүн сурааһыннарынан ис киэби уура&#173;быт. Кытыытынан сырдык харандааһынан, эбэтэр көмүс үөстээх гиэлэбэй уруучуканан бэлиэтиибит. Оҕуруо эргимтэтин саҕа икки ардылаах хас да кэккэ сурааһыны тардабыт.</p>
    <p class="Основной-текст">—&#160;Иистэнэр массыына сиигин оҕуруо халыҥын саҕа кээмэйгэ туруорабыт, кытаанах таҥаска, баар буоллаҕына, тириигэ аналлаах иннэни иилэбит, саптары ылабыт.</p>
    <p class="Основной-текст">—&#160;Тирии анныгар чараас кумааҕыны тутан, тефлон бүрүөһүннээх лаапканан баттатабыт. Сурааһын устун массыынанан кичэйэн сүүрдэбит. Иннэ тириигэ хаалларбыт дьөлөҕөстөрүнэн илиинэн иистэнэргэ судургу (тириини илии иннэтинэн курдаттыы астахха уунар, быһыыта уларыйар).</p>
    <p class="Основной-текст">—&#160;Тириини киэби кытта бииргэ тутан кээмэйдиибит. Тирии ууммут буоллаҕына, кэтэх өттүттэн чараас кумааҕы нөҥүө наһаа итиитэ суох өтүүгүнэн түргэн-түргэнник баттыалаан ылабыт.</p>
    <p class="Основной-текст">—&#160;Тириигэ киэбинэн ортоку ойууну түһэ&#173;рэбит, массыынанан сүүрдэбит.</p>
    <p class="подпись"><span class="CharOverride-2">А. Н.&#160;Голикова (Л. П.&#160;Жиркова </span><span class="CharOverride-2">«Оҕуруолаах оҥоһуктар» </span>кинигэтиттэн)</p>
    <p class="салгыыта _idGenParaOverride-1">Салгыытын кулун тутар 5 күнүгэр аах </p>
</article>
