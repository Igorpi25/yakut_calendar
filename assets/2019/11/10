<sun>
    <ico></ico>
    <ris>08:16</ris>
    <set>15:53</set>
    <com>07:36</com>
</sun>
<moon>
    <ico>3</ico>
    <ris>16:05</ris>
    <set>04:24</set>
    <com>Ый туолуута:
сэт. 5-11 к.</com>
</moon>
<summary>
<p class="профдень">Россияҕа ИДьМ үлэһиттэрин күнэ</p>
			<p class="профдень">Аан дойду ыччатын күнэ</p>
</summary>
<article>
<p class="подзаголовок-2 ParaOverride-32">Ыччат дьоҥҥо алгыс</p>
			<p class="стих-строка-первая">Сайдыы аартыгын</p>
			<p class="стих-строка">Аарыктаах аана</p>
			<p class="стих-строка">Айыы дьонугар</p>
			<p class="стих-строка">Уһун үйэлэргэ</p>
			<p class="стих-строка">Тэлэччи аһыллан,</p>
			<p class="стих-строка">Үүнэр-сайдар ыччат</p>
			<p class="стих-строка">Үтүө дьарыкка умсугуйан,</p>
			<p class="стих-строка">Билиэн-көрүөн баҕаран,</p>
			<p class="стих-строка">Үөрэххэ-сырдыкка тардыһан</p>
			<p class="стих-строка">Сайда-үүнэ турдун,</p>
			<p class="стих-строка">Сытыы өйө сайыннын,</p>
			<p class="стих-строка">Талба талаана арылыннын!</p>
			<p class="стих-строка">Ситиһии үөрүүтүн</p>
			<p class="стих-строка">Ис сүрэхтэн ылынан,</p>
			<p class="стих-строка">Үтүөҕэ-кэрэҕэ баҕата</p>
			<p class="стих-строка">Үүнэ-үрдүү турдун,</p>
			<p class="стих-строка">Үгүс үрдүк ситиһиилэннин!</p>
			<p class="стих-строка">Илгэлээх быйаҥнаах</p>
			<p class="стих-строка">Идэни-үлэни баһылаан,</p>
			<p class="стих-строка">Олох үрдүк күөнүгэр</p>
			<p class="стих-строка">Олохтоохтук таҕыстын!</p>
			<p class="стих-строка">Дьонун, дойдутун туһугар</p>
			<p class="стих-строка">Дьоһун олоҕу олордун!</p>
			<p class="стих-строка">Дьол-соргу тосхойдун!</p>
</article>