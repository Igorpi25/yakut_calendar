<sun>
    <ico></ico>
    <ris>07:53</ris>
    <set>16:15</set>
    <com>08:21</com>
</sun>
<moon>
    <ico>1</ico>
    <ris>13:59</ris>
    <set>19:31</set>
    <com>Ый үүнүүтэ:
алт. 29-сэт. 3 к.</com>
</moon>
<summary>
<p class="билгэ">Бүгүн былыттаах күн буоллаҕына, <br />кыһына ичигэс</p>
</summary>
<article>
<p class="подзаголовок-2">Балыксыттар алгыстара</p>
			<p class="стих-строка-первая">Аҕыс иилээх-саҕалаах</p>
			<p class="стих-строка">Аан ийэ дойдум иччитэ,</p>
			<p class="стих-строка">Үүт күүгэнинэн өрө үллэн,</p>
			<p class="стих-строка">Далайыҥ булдун</p>
			<p class="стих-строка">Таһырдьа дьалкыйан кулу эрэ!</p>
			<p class="стих-строка">Ыраахтан истэ сатыах,</p>
			<p class="стих-строка">Чугастан көрө сатыах курдук,</p>
			<p class="стих-строка">Ууга киирдэххэ</p>
			<p class="стих-строка">Уннуктаах илиилээ,</p>
			<p class="стих-строка">Далайга киирдэххэ</p>
			<p class="стих-строка">Салыҥнаах эҥээрдээ,</p>
			<p class="стих-строка">Талааннаах тарбахтаа!</p>
			<p class="стих-строка">Бу аан ийэ дойдуга</p>
			<p class="стих-строка">Айыллан төрөөбүт,</p>
			<p class="стих-строка">Аан дойдуттан</p>
			<p class="стих-строка">Алгыһынан көрдөһөр аналлаах</p>
			<p class="стих-строка">Ииппит Ийэ дойдум,</p>
			<p class="стих-строка">Аһаппыт аан дойдум,</p>
			<p class="стих-строка">Балчыры барҕарпыт,</p>
			<p class="стих-строка">Торҕону торолуппут</p>
			<p class="стих-строка">Аан ийэ дойдум,</p>
			<p class="стих-строка">Этэр тылым иччитин</p>
			<p class="стих-строка">Иһит эрэ!</p>
</article>