<sun>
    <ico></ico>
    <ris>08:08</ris>
    <set>16:01</set>
    <com>07:53</com>
</sun>
<moon>
    <ico>3</ico>
    <ris>15:45</ris>
    <set>00:30</set>
    <com>Ый туолуута:
сэт. 5-11 к.</com>
</moon>
<summary>

</summary>
<article>
<p class="саҕаланыыта">Иннин сэтинньи 6 күнүгэр аах</p>
    <p class="Основной-текст">Сүөһүлэрин сүлэллэр. Илин-кэлин атахтарыттан иҥиирин арааран ылаллар. Атаҕын туспа быһан уураллар. Өбүгэлэрбит кэнники ол сүөһү иҥиирин хатаран, илдьи охсон баран, иистэнэргэ анаан иҥиир сап оҥостоллоро.</p>
    <p class="Основной-текст">Сүөһүлэрин сүлэн бүтэн баран иһин хайыталлар, ол хайыталларыгар сүөһү «итир сыата» быга түһэр, ону хостоон ылаллар уонна оҕолорго «сэмсэ» диэн ааттаан сиэтэллэр.</p>
    <p class="Основной-текст">Өскөтүн сүөһүлэрэ уулаах буоллаҕына, ону быһан ылан быраҕалларыгар күөх оту оттору-мастары эрийэн баран: «Биһиги эйигин быспатыбыт, Айыы сүөһүтүн атаҕастаабатыбыт, туспа-туора тыын быста», — диэн этэллэрэ. Ол инники өттүгэр сүөһү кута кэхтибэтин туһугар оҥоһуллар туом.</p>
    <p class="Основной-текст">Сүөһүлэрин астыылларыгар дьахталлар сиргэммэккэ барытын биир сиргэ олорон сүөһү иһин ырытыахтаахтар, сууйуохтаахтар.</p>
    <p class="Основной-текст">Эр дьон сүөһүнү түөрт гына эттииллэр уонна буора-сыыһа суох ыраас сиргэ илдьэн уураллар. Үгүс өттүгэр сүөһү этин ыйаан, сүмэһинин бүтүннүү сүүрдэн кэбиһэллэр. Оччоҕо сүөһү этин амтана соччото суох буолар.</p>
    <p class="салгыыта _idGenParaOverride-1">Салгыытын сэтинньи 8 күнүгэр аах</p>
</article>