<sun>
    <ico></ico>
    <ris>09:32</ris>
    <set>15:27</set>
    <com>05:55</com>
</sun>
<moon>
    <ico>1</ico>
    <ris>11:32</ris>
    <set>22:48</set>
    <com>Ый үүнүүтэ:
тохс.7-
13 к.</com>
</moon>
<summary>
    <p class="профдень">Россияҕа <br />Прокуратура үлэһитин күнэ</p>
</summary>
<article>
    <p class="рубрики"><span class="CharOverride-20">Кут-сүр үөрэҕэ</span></p>
    <p class="подзаголовок-2">Бэриэтчиттээх киһи</p>
    <p class="Основной-текст">Бэриэтчит баар буолуута киһи буор кута таһыччы сайдыбытын биллэрэр.</p>
    <p class="Основной-текст">Киһи бу Сир үрдүгэр олорон ааһар кэмигэр тугу оҥоруохтааҕа эрдэттэн быһаарыллан сылдьар диэн сахалар итэҕэйэллэр. Киһи олоҕор дьылҕата, төлкөтө ордук дьайарын курдук саныыллар. Бу быһаарыы «туох барыта икки өрүттээх» диэн сахалар этиилэригэр сөп түбэһэр. Айылҕа киһиэхэ биэрбит этин-сиинин бэйэтэ көрөн-истэн харыстыыр буоллаҕына, киһи өйө-санаата сайыннаҕына, бэйэтэ эмиэ билэн-көрөн, үөрэх-билии көмөтүнэн этин-сиинин харыстаныан, үйэтин уһатыан эбэтэр сыыһа-халты туттунан кылгатыан сөп.</p>
    <p class="Основной-текст">Бөҕө быалаах киһи диэн быстах быһылаан&#173;нарга киирэн биэрбэт бөҕө оҥоһуулаах киһини ааттыыллар. Бөҕө быалаах дьон сорохторо өссө бэриэтчиттээх буолаллар. Киһи ханна да сырыттаҕына, куруук иннигэр сылдьар бэриэтчиттээх буоллаҕына, айылҕа бэйэтэ көрөр-истэр, харыстыыр, быстах өлүүгэ киирэн биэрбэтигэр аналлаах оҥоһуулаах буоларын хааччыйар.</p>
    <p class="салгыыта">Салгыытын тохсунньу 16&#160;күнүгэр аах</p>
</article>
<ad>
    <p class="бичик">Шаманы: избранники небес и духов</p>
    <p>Ойууннааһын оччоттон-баччаҕа диэри киһи аймах өйүн-санаатын  өрүкүтэр, болҕомтотун үөһүгэр турар. Кини Ийэ Айылҕа күнүн-дьылын туругун уйгуурдар, уларытар уратылааҕа.  Урукку дьыл улаҕаларыгар саспыт, кэминэн-кэрдиинэн суураллыбыт былыргыны да, Дьылҕа Хаан бэлэмнээн туруорар  инники буолуохтааҕы бүтэйдии сэрэйэрэ, өтө көрөрө. Ойууннар, удаҕаннар айдарыылаах дьоҕурдарын кистэлэҥин Розалия Бравина  «Шаманы избранники небес и духов» сабыс саҥа тахсыбыт кинигэтиттэн сиһилии билиэххит, ааҕыаххыт.</p>
    <img class="book" src="assets/books/book_0.jpg" />
    <p class="подпись">Бравина Р.И.</p>
</ad>