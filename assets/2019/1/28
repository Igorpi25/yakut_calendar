<sun>
    <ico></ico>
    <ris>08:59</ris>
    <set>16:10</set>
    <com>07:11</com>
</sun>
<moon>
    <ico>6</ico>
    <ris>01:13</ris>
    <set>11:17</set>
    <com>Ый бутэһик
быаката</com>
</moon>
<article>
    <p class="рубрики"><span class="CharOverride-20">Билиҥҥи кэм прозата</span></p>
    <p class="о-до-5">Күнүскү аһылык кэнниттэн икки дьүөгэ уулусса устун уку-суку туттан мэнээк хаамса сылдьыбыттара. Бу кэмҥэ Чүмэчи оргууй кыыдамныы түһэр хаары ытыһыгар тоһуйа, мэнигилии туран, хаартыскаҕа түһэрбит <br />уолун өйүгэр оҥорон көрө, саныы испитэ. Сол курдук дириҥ толкуйга ыллара иһэн, дьүөгэтэ тоҕоноҕунан имнэммитигэр, соһуйан, ходьох гына түһээт, ыйбыт сирин диэки хайыспыта. Көрбүтэ, били кыыс саныы испит уола биир доҕорунаан күлэ-сала, тугу эрэ кэпсэтэ ааһан эрэллэрэ. Бэтиэхэлээх кыыс Сусанна кигиитинэн, киһи илиитигэр ууллар буолбут хаарынан уолаттары тамнаан баран, тугу да билбэтэх курдук туттубуттара. Элбэх киһи суох сиригэр кимнээх хаарынан тамнаабыттара көстөн турар дьыала буоллаҕа: били дьүөгэтэ соҥнуур уолун кыйахаммыт сирэйэ көстүбүтэ, бокуойа суох сыстыбыт хаары маҥан ыстааныттан тэбэнэр түбүккэ түспүтэ. Онуоха Чүмэчи, тугу да этиэн булбакка: «Баттаҕыҥ тоҕо уһунай, кырыныаххын!»&#160;— диэн төрүт атын кыыс куолаһынан хаһыытаабыта. Уол…</p>
    <p class="подпись _idGenParaOverride-1"><span class="CharOverride-2">Клара Ксенофонтова-Бархсаана<br />«Мин маҥнайгы тапталым» </span>хомуурунньуктан</p>
</article>