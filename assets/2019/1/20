<article>
    <p class="саҕаланыыта">Иннин тохсунньу 16&#160;күнүгэр аах</p>
    <p class="Основной-текст">Этэ-сиинэ олус сайдыбыт, эрчиллиилээх, күүстээх-уохтаах киһи буор кута урутаан сайдар.</p>
    <p class="Основной-текст">Бэриэтчит киһи бэйэтин курдук көрүҥ&#173;нээх. Киһи курдук үүт-үкчү хамсанар, араас маарынныыр тыастары таһаарар.</p>
    <p class="Основной-текст">Ханнык да өй-санаа бэриэтчиккэ баара биллибэт.</p>
    <p class="Основной-текст">Дьон өйдөрүгэр-санааларыгар кутталлаах сирдэр, биллибэт, кыайан быһаарыллыбат быһыылар уонна күүстэр баалларын туһунан үгүс өйдөбүллэр олохсуйан хаалбыттар. Киһи бэйэтин олоҕор суоһуур араас кутталлартан, ыарахан, соһуччу быһыылартан этин-сиинин харыстанар быһыытынан бэриэтчит баара буолар.</p>
    <p class="Основной-текст _idGenParaOverride-1">Бэриэтчит диэн күүстээх эттээх-сиин&#173;нээх киһи сайдыбыт буор кута ааттанар, бу кута иннигэр сылдьан киһи түбэһиэхтээх быһыыларыгар урут түбэһэн быстах суолга киирэн биэрэриттэн харыстыыр аналлаах. Буор кут олус күүскэ сайдан киһи бэйэтин этин-сиинин иннигэр сылдьан арыаллыыра бэриэтчиттээх буолуу диэн ааттанар.</p>
</article>