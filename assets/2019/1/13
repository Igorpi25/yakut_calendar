<article>
    <p class="рубрики"><span class="CharOverride-20">Кинигэ&#160;</span><span class="CharOverride-20">-</span><span class="CharOverride-20"> барҕа баай</span></p>
    <p class="подзаголовок-2">Дьылҕам миэнэ</p>
    <p class="Основной-текст">…Уопсай түрмэҕэ олорон биирдэ боро&#173;гуулкаҕа таһааран истэхтэринэ көрүдүөргэ саха дьахтарын көрдүбүт. Түрмэ начальствота аҕыйах сыл сроктаах дьахталлары дьиэ хому&#173;йааччы гынан туһанар эбит этэ. Көрүдүөргэ алҕаска көрсүбүт дьахтарбыт дьиэ сууйа сылдьара. Слепцов Коля блатнойдар үгэстэринэн: «Кини миэнэ!»&#160;— дии түстэ. Онтон ыла ол дьахтар ханна эмэ элэҥнээтэҕин аайы Коля кэпсэтэ, билсэ сатаата. Оттон Афоня биһикки борогуулкаҕа таһаарар кэмнэригэр саха дьахталларынан камерабытын хомуйтаралларын билэн испиискэ хаатыгар кистээн, ханна кистээбиппитин дьахталларга сахалыы этэн, иккитэ-үстэ суруйса сылдьыбыппыт. Онтон билбиппит, көрүдүөргэ көрсүбүт дьахтарбыт (аата, бадаҕа, Ольга диэн этэ) били Хачыкаак&#173;ка Чурапчы дьонун өлөрүүгэ тыллаабатах диэн биир сылы ылбыт эбит. Оттон атыттар үп-харчы итэҕэстэммит эрэйдээхтэр. Кинилэр хантан түбэспиттэрин уонна ааттарын умнубуппун.</p>
    <p class="подпись _idGenParaOverride-1"><span class="CharOverride-2">Далан «Дьылҕам миэнэ»</span> кинигэтиттэн. <br />«Саха народнай суруйааччылара» серия. Далан. 7&#160;том.</p>
</article>

<summary> 
   <p class="профдень">Россия бэчээтин күнэ</p>
</summary>