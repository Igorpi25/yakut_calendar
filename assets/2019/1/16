<article>
    <p class="саҕаланыыта">Иннин тохсунньу 12&#160;күнүгэр аах</p>
    <p class="подзаголовок-2">Бэриэтчиттээх киһи </p>
    <p class="Основной-текст">Ыалга киириэн иннинэ, урутаан, таһырдьа киһи атаҕын тэбэнэр тыаһа иһиллэр эбит. Дьиэлээхтэр тахсан көрдөхтөрүнэ, ким да суох. Чочумча буолаат, үүт-үкчү соннук тыаһаан-ууһаан бэйэтэ дьэ тиийэн кэлэрин хайыы үйэҕэ бэлэмнэнэн көрсөллөр эбит. Иннигэр сылдьар бэриэтчиттээх киһи араас быстах быһылааннартан, оннооҕор сэрии кэмигэр, бэриэтчитин көмө&#173;түнэн быыһанарын туһунан суруйуулар эл&#173;бэхтэр. Киһи бэйэтэ бэриэтчитэ баарын билбэккэ сылдьара ордук. Куруук иннигэр баар буола сылдьыахтаах бэриэтчитин бэйэтэ көрсө түстэҕинэ, бу киһи олоҕор сотору кэминэн тосту уларыйыылар тахсаллара биллэр.</p>
    <p class="Основной-текст">Сайдан иһэр кут-сүр үөрэҕэ быһаарарынан, киһи этин-сиинин үгүстүк үлэлээн, хамсанан эрчийиититтэн, үгэс буолбут хамсаныылар үөскээһиннэриттэн үөрүйэх буолуу үөскээн, киһиэхэ буор кут сайдар. Буор кут өйгө-санааҕа киирсэр эрээри аҥаардас хамсаныылартан үөскүүр буолан, быһаарар, толкуйдуур өйө-санаата сайдыбат, арай эти-сиини араастаан хамсатарга аналланар.</p>
    <p class="салгыыта _idGenParaOverride-1">Салгыытын тохсунньу 20&#160;күнүгэр аах</p>
</article>