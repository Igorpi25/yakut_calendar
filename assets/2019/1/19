<summary> 
    <p class="примета">Кириһиэнньэ</p>
    <p class="билгэ">Сүллүүкүннэр киирэллэр, таҥха түмүктэнэр. <br />Бу күн былытырдаҕына, өҥ сайыны күүтэллэр.</p>
    <p class="юбилей">Саха АССР үтүөлээх агронома <br />Л. П.&#160;Голисаева (1919–2005) төрөөбүтэ 100&#160;сыла</p>
    <p class="юбилей">СӨ үтүөлээх артыыската <br />В. Н.&#160;Демченко (1949) 70&#160;сааһа</p>
</summary>

<article>
    <p class="подзаголовок-2">Оҕону арчылыыр алгыс</p>
    <p class="Основной-текст ParaOverride-15">Аан Алахчын Хотун эдьиийим,</p>
    <p class="Основной-текст">Бэттэх-бэттэх буол.</p>
    <p class="Основной-текст">Күн дьаралы саҥаһым, Күн-ый буол.</p>
    <p class="Основной-текст">Төрөөбүт оҕону төлкөлүөх,</p>
    <p class="Основной-текст">Ууһаабыт оҕону ууһатыах,</p>
    <p class="Основной-текст">Уйалаан ууннарыах,</p>
    <p class="Основной-текст">Уйгута бэрсиэх.</p>
    <p class="Основной-текст">Урааҥхай саха буолуутун</p>
    <p class="Основной-текст">Уруйун олохтуох,</p>
    <p class="Основной-текст">Кэнчээри кэскиллэнэ турдун.</p>
    <p class="Основной-текст">Кэби-туону киллэримиэх,</p>
    <p class="Основной-текст">Айыы киһитэ оҥоруох,</p>
    <p class="Основной-текст">Алгыста түһэриэх,</p>
    <p class="Основной-текст">Инникитин түстүөх,</p>
    <p class="Основной-текст">Кэскиллэ баайыах,</p>
    <p class="Основной-текст">Олохто олордуох,</p>
    <p class="Основной-текст">Айыылары чугаһатыах, Иэйэхсити иҥэриэх.</p>
    <p class="Основной-текст">Ийэ иһиттэн</p>
    <p class="Основной-текст">Илбиргэстээх таҥастаах,</p>
    <p class="Основной-текст">Итии-сылаас илиилээх</p>
    <p class="Основной-текст">Уол урааҥхайа төрөөтүн,</p>
    <p class="Основной-текст">Уон муостаах тыастаах</p>
    <p class="Основной-текст">Үүнэр ыччакка туһалаах буоллун.</p>
    <p class="Основной-текст">Буоллун, буоллун, буоллун!</p>
    <p class="подпись _idGenParaOverride-1"><span class="CharOverride-2">Каролина Харлампьева<br /></span>«Оҕоҕо, ыччакка алгыстар». — Бичик, 2016</p>"
</article>