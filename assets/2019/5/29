<summary>
    <p class="профдень">Россияҕа байыаннай автомобилист күнэ</p>
    <p class="юбилей">СӨ култууратын үтүөлээх үлэһитэ Г. Г.&#160;Федорова (1949) 70&#160;сааһа</p>
</summary>
<article>
    <p class="подзаголовок-2">Михаил Стадухин Халымаҕа айана</p>
    <p class="Основной-текст">Михаил Стадухин салайааччылаах хаһаактар аттаах этэрээттэрэ 1641&#160;с.&#160;Дьокуускайтан тахсан илин диэки барбыта. Этэрээт Сунтаар хайатын хоту өттүнэн Индигиир өрүһүнэн билиҥҥи Өймөкөөн сиригэр тиийбитэ. Манна сахалартан уонна эбэҥкилэртэн дьаһаах хомуйбута, онтон Муома төрдүгэр тиийэн алын өттүн чинчийбитэ. Сотору Индигиир төрдүгэр, онтон аан бастакынан улахан өрүс Халыма муораҕа түһэр салаатыгар киирбитэ. Халыма орто сүүрүгэр тахсан, илиҥҥи кытылын арыйбыта уонна остуруок туппута. Халымаҕа икки сыл устатыгар 320&#160;кииһи хомуйбута уонна «ыраахтааҕы дьаһааҕын хомуурун» Дьокуускайга аҕалбыта. Күндү түүлээҕи таһынан Халыма өрүһү арыйбытын туһунан сонуну тириэрдибитэ. Икки сыл буолан баран саҥа айаҥҥа туруммута. Уон үс тыһыынча биэрэстэттэн ордугу айаннаан, XVII үйэҕэ хайа да айанньыттардааҕар ырааҕы барбыта. Кини арыйбыт Охуоскай муора хотугу кытыла 1500&#160;биэрэстэттэн итэҕэһэ суох уһуннаах этэ.</p>
</article>