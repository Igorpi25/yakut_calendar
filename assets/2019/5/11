<summary>
    <p class="юбилей">СӨ үтүөлээх юриһа <br />Г. А. Корнилов (1949) 70 сааһа</p>
</summary>
<article>
    <p class="саҕаланыыта">Иннин ыам ыйын 6&#160;күнүгэр аах</p>
    <p class="Основной-текст">Кыл утах иннэ үүтүгэр кыайан киирбэт, ол иһин 10 №-дээх сабы хос тутан, хатан, туймуу оҥоробут. Кыл ситиинэн иһит иитэ, хаппах, кур, киэргэл талахтара тигиллэр. Синньигэс талаҕы синньигэс ситиинэн (8–10&#160;устуука), суон талаҕы суон ситиинэн (12–14&#160;устуука) тигэллэр.</p>
    <p class="подзаголовок-2">Сиэл ситии</p>
    <p class="Основной-текст">20-чэ сиэли ылабыт. Аҥаара уһун, аҥаара кылгас буолуохтаах. Салгыы кыл ситиини курдук хатабыт уонна туймууну оҥоробут. Ситии холкутук хатыллыбыт буоллаҕына, тигии хаачыстыбата уонна иһит көстүүтэ мөлтүүр. Онон биир тэҥ суоннаах, чиҥ ситиини оҥорорго кыһаллабыт.</p>
    <p class="Основной-текст _idGenParaOverride-1">Туос иһит ойоҕосторун уонна түгэҕин сиэл ситиинэн тигэбит. Сиэл ситии, кыл ситиитээ&#173;ҕэр көпсөркөй буолан, кыра дьөлөҕөстөрү бүөлүүр. Саҥа тигиллибит туос иһит хаһан баҕарар тэстэр, ол иһин үүтү кутан иһиккэ аһыталлар. Улаханнык тэстэр иһити былыр туос ыаһынан сыбыыллара.</p>
</article>