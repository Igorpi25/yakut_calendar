<summary>
    <p class="профдень">Аан дойдуга Дьиэ кэргэн күнэ</p>
</summary>
<article>
    <p class="рубрики">Алгыстар</p>
    <p class="подзаголовок-2">Оҕону иитэр алгыс</p>
<p class="стих-строка-первая">Күбэй Айыыһыт,</p>
<p class="стих-строка">Бэттэх көрөн мичик гын!</p>
<p class="стих-строка">Дьаралык!</p>
<p class="стих-строка">Төрөппүт оҕобун уйалыым,</p>
<p class="стих-строка">Атаҕар бигэтик туруоруум.</p>
<p class="стих-строка">Оҕобор</p>
<p class="стих-строка">Урааҥхай саха буолар</p>
<p class="стих-строка">Уруйу олохтуум.</p>
<p class="стих-строка">Кэнчээрибэр</p>
<p class="стих-строка">Киһилии буолар</p>
<p class="стих-строка">Кэби киллэриим.</p>
<p class="стих-строка">Ыччаппар</p>
<p class="стих-строка">Айыы киһитэ буолар</p>
<p class="стих-строка">Алгыһы биэриим.</p>
<p class="стих-строка">Инникигэ баайан иитиим,</p>
<p class="стих-строка">Кэскилгэ баайан</p>
<p class="стих-строка">Улаатыннарыым.</p>
<p class="стих-строка">Олох олорорго</p>
<p class="стих-строка">Уһуйан таһаарыым.</p>
<p class="стих-строка">Үлэни сатыырга үөрэтэн үүннэриим.</p>
<p class="стих-строка">Иннин көрүнэр идэни иҥэриим.</p>
<p class="стих-строка">Бэйэтин баһын </p>
<p class="стих-строка">Бэйэтэ билинэр гына бэлэмниим.</p>
<p class="стих-строка">Аҕа баһын тосту олордун. Дом!</p>
</article>