<sun>
    <ico></ico>
    <ris>03:01</ris>
    <set>21:37</set>
    <com>18:36</com>
</sun>
<moon>
    <ico>5</ico>
    <ris>01:48</ris>
    <set>08:56</set>
    <com>Ый кэлтэйиитэ:
ыам ый. 20-25 к.</com>
</moon>
<summary>
    <p class="примета">Лөкүөрүйэ күнэ. Бырдах түһэр</p>
    <p class="профдень ParaOverride-94">Россияҕа Филолог күнэ</p>
    <p class="юбилей ParaOverride-94">Саха биллиилээх олоҥхоһута <br />И. Г.&#160;Тимофеев-Теплоухов (1869–1962) төрөөбүтэ 150&#160;сыла</p>
    <p class="юбилей ParaOverride-94">Саха АССР норуотун хаһаайыстыбатын үтүөлээх үлэһитэ <br />П. Д.&#160;Кириллин (1939) 80&#160;сааһа</p>
    <p class="юбилей ParaOverride-94">СӨ үтүөлээх учуутала Р. Н.&#160;Дегтярева (1944–2016) төрөөбүтэ 75&#160;сыла</p>
</summary>
<article>
    <p class="Основной-текст">Кулун Куллустуур тиит маһы төргүү мутугунан улахан уҥуохтаах киһи эбит. Кини курдук модун таһаалаах киһи Орто дойдуга суоҕа үһү.</p>
    <p class="Основной-текст">Бу уолбут сүрдээх куһаҕан майгылаах. Наар охсуспут-өлөрсүбүт киһи диэн саныыр эбит. Ону-маны охсон, тэбэн көрө сылдьар. Үөһэ диэки үөгүлүүр, аллара диэки хаһыытыыр.</p>
    <p class="Основной-текст">Кини төһө да соҕотох буоллар үлэһит эбит. Бу аата-ахса суох сүөһүтүн бэйэтэ көрөр-истэр. Аһын бэйэтэ буһарынар, дьиэтин бэйэтэ суу&#173;йар-сотор…</p>
    <p class="Основной-текст">…Муус Буодьулаан уотун иннигэр утуктуу олорбут эбит. Абааһы оһоҕун үөлэһинэн айыы бухатыыра кэлэн уокка түспүтүгэр, соһуйан өлө сыспыт. Кулун Куллустуур арай өйдөөн көрбүтэ, уокка түһэн эрэр эбит! Абытайа бэрт буоллаҕа. Уоттан туора ыстанан кэбиспит. Иннигэр тимир кэлиэ таҥастаах абааһы тииһэ ардьайан олорор эбит. Аҥаа харахтаах, аҥаар илиилээх, аҥаар атахтаах. Толкуйдуур түгэн суох буолбут. Соһуйбут абааһы сарылыы түһэн баран, киһибит үрдүгэр түспүт. Кулун Куллустуур даҕаны сымса киһи эбит. Абааһыны аһара көтөн баран, сытыы батыйатынан кулаан барбыт…</p>
    <p class="подпись">Иннокентий Теплоухов-Тимофеев «Кулун Куллустуур» олоҥхотуттан</p>
</article>