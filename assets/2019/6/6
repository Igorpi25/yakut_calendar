<sun>
    <ico></ico>
    <ris>02:40</ris>
    <set>22:00</set>
    <com>19:20</com>
</sun>
<moon>
    <ico>1</ico>
    <ris>05:26</ris>
    <set> - </set>
    <com>Ый үүнүүтэ:
    бэс ый. 4-9 к.</com>
</moon>
<summary>
<p class="примета">Дьөгүөрэйэп күнэ</p>
			<p class="профдень">Россияҕа Пушкин күнэ</p>
</summary>
<article>
   <p class="подзаголовок-2">Кыһыҥҥы киэһэ</p>
			<p class="стих-строка-первая">Халлааны хараҥа сабар,</p>
			<p class="стих-строка">Хаары буурҕа ытыйар.</p>
			<p class="стих-строка">Арыт кыыллыы улуйбахтыыр,</p>
			<p class="стих-строка">Арыт ытаан ылбахтыыр.</p>
			<p class="стих-строка">Арыт, соһуччу, дьиэ үрдүн</p>
			<p class="стих-строка">Соломотун сахсыйар,</p>
			<p class="стих-строка">Арыт биһи түннүкпүтүн</p>
			<p class="стих-строка">Айанньыттыы тоҥсуйар.</p>
			<p class="стих-строка-первая">Эргэ-хаарбах, самнаархай дьиэм</p>
			<p class="стих-строка">Санааргыы хараҥарда, —</p>
			<p class="стих-строка">Эт, туохтан, мин эмээхсиниэм,</p>
			<p class="стих-строка">Саҥаҥ-иҥэҥ ах барда?</p>
			<p class="стих-строка">Баҕар, доҕоруом, буурҕаттан</p>
			<p class="стих-строка">Саллыбытыҥ буолаарай?</p>
			<p class="стих-строка">Баҕар, хатар мас тыаһыттан</p>
			<p class="стих-строка">Утуктууруҥ буолаарай?</p>
			<p class="стих-строка-первая">Үүнэн ааспыт оҕо сааһым</p>
			<p class="стих-строка">Үтүө доҕороо, иһиэх,</p>
			<p class="стих-строка">Иһиэх; кут, ханнаный чааскым? —</p>
			<p class="стих-строка">Харыастар сүрэх чэпчиэ.</p>
			<p class="стих-строка">Ыллаа, муора уҥуор хайдах</p>
			<p class="стих-строка">Татыйык олорбутай?</p>
			<p class="стих-строка">Ыллаа, кыыс сарсыарда хайдах</p>
			<p class="стих-строка">Уутун баһа барбытай?..</p>
			<p class="подпись"><span class="CharOverride-2">Александр Пушкин. «Зимний вечер».</span></p>
			<p class="подпись"><span class="CharOverride-2">Күннүк Уурастыырап</span> тылбааһа</p> 
</article>